Grazie al Corano, sono giunto nella vicinanza del mio Signore. 
Ho dominato la mia anima e così ho allontanato il Maledetto.
Mi limito a prendere in questo mondo il mio viatico per il Paradiso. 
Sono padrone della mia passione e ho purificato il mio cuore.
Nell'al di là possano i pii divenire miei amici 
e mi siano sempre concessi i mezzi per accogliere i miei ospiti.
Possa il Corano essere il mio compagno negli otto piani del Paradiso 
e il lapidato essere allontanato da me per andare verso altri.
Il mio scudo contro il Maledetto 
e gli empi è che il Creatore dell'Universo è il mio vicino.
Che Allah il Creatore mi onori attraverso il Libro 
e mi preservi da ogni contrarietà.
Possa io conoscere, fino al mio ingresso in Paradiso, 
solo le gioie procurate dal Sublime, dispensatore di benefici.
Possa io non essere oggetto di nessuna rimostranza né minaccia! 
Possa la mia vita essere una festa fino al momento del mio ingresso in Paradiso.
Per Amore e con la formula "Non c'è divinità all'infuori di Dio" 
che Allah mantenga il mio segreto ben custodito.
Che Allah sia la mia guida, perché è il Creatore 
e che mi dia tutte le formule della buona parola.
Che il Creatore mi liberi da tutto ciò che non è in lui. 
Che Colui che non ha eguali mi metta sulla retta via.
Che il Libro del mio Signore sia con me e che io sia con Lui 
e che mi permetta di porre tutta la mia fiducia in Allah.
Il mio allontanamento da tutto ciò che procura il male 
sia il mio scudo contro i turbamenti e i misfatti.
Che Allah mi onori per la recitazione (del Corano) per ciò che gli sarà piaciuto nelle mie opere. 
Che faccia affluire le folle verso di me.
Che Dio faccia di me la fierezza degli eletti pii 
e che sia contento della mia disponibilità verso il Profeta.
Che il Maestoso e il Generoso mi conceda senza tregua offerte 
perché sa dare speranza alle nobili anime.
Che Allah mi accordi doni che non ha mai accordato 
e che mai accorderà ad un essere umano!
Non ho mai dubitato delle mie qualità di vicino del Creatore 
perché sono stato meravigliato dall'Universo.
I favori che ho ottenuto da Allah non esistevano in questo Universo. 
E' in ciò che ho avuto successo.
Che Allah mi sia guida verso Allah senza illusioni 
e che approvi la mia vita.
Che coloro che mi odiano e sono gelosi di me siano disillusi nelle loro aspettative 
e che io ottenga il mio premio senza conoscere sconfitta.
Che l'Eterno, grazie al Corano, mi preservi dal male 
e che io non conosca nessuna perdita nei miei commerci.
Nella Sua grazia e in considerazione della Professione di Fede, 
che Allah allontani da me ogni calunnia.
Che Colui che è con me mi dia per sempre il premio che merito 
e che purifichi per me la nostra epoca.
Possa io essere sempre il vicino del mio Signore attraverso la lingua araba 
e che la prossimità con Allah sia eccellente.
Che Colui che ha illuminato il mio paese faciliti i miei rapporti con l'Islam 
nel mio esilio, nelle isole.
Che la luce della lingua araba e del Libro mi inondino 
durante il tempo del mio servizio per il Profeta malgrado la presenza dei colonizzatori.
Che la rivelazione della certezza fatta all'Intercessore 
mi faccia da scudo contro le persecuzioni e i cannoni.
Dio mi ha diretto e ha cacciato del mio esistenza Satana il reietto
Che il migliore Ausiliario!