In verità io ho camminato, quando era il momento del mio cammino verso l'Esilio, in compagnia della Virtuosa Gente di Badr, 
mentre i miei persecutori erano convinti invece che io fossi loro prigioniero.
Infatti ho camminato verso Dio in compagnia del Profeta e dei suoi Eccellenti Compagni 
perché il mio lavoro non ha altro oggetto che DIO STESSO.
Il mio viaggio verso Dio è stato facilitato dal Profeta che mi ha guidato verso il GENEROSO Dio, 
Colui per il quale la realizzazione delle mie ambizioni è infinitamente più facile che a chiunque altro. 
La gratitudine che esprimo attraverso la mia penna, il mio cuore e tutti i membri del mio corpo è destinata a Dio, 
Lui che davanti ai miei occhi si dimostra favolosamente Onnipotente, e che si merita il riconoscimento.
Il mio supporto e il mio sostegno e il mio baluardo contro nemici mi è venuto da Dio, 
il GENEROSO, COLUI CHE PUO' TUTTO, L'ETERNO SOSTEGNO INCOMPARABILE.
Durante il mio viaggio, ho camminato sotto il comando del Profeta, 
il mio principale Comandante al servizio del quale io mi sono votato e che è degno di comandare me come suo servo.
La mia ricompensa per il servizio che io svolgo con il Profeta come intenzione ritorna a Dio, 
il DONATORE per eccellenza, che si impegna a ricompensare i suoi servitori.
La mia unica ambizione è quella di essere promosso al rango dei perfetti schiavi di Dio, il MAESTRO DEL TRONO, L'UNO, 
e a quello dei Servitori privilegiati del Profeta, la Migliore Creatura, l'Ambasciatore.
Il SUPREMO PROTETTORE mi ricompenserà per tutti i tormenti che mi hanno fatto subirei miei persecutori 
e per tutti i mali subiti [durante questo servizio] perchè lui è il più ECCELLENTE RICOMPENSATORE.
Il mio obiettivo finale è quello di essere elevato al livello di un prigioniero di Dio e al grado di Servo del Profeta, 
e certamente le attività delle creature non finiranno che in Dio.
I mesi e i giorni della mia vita, testimonieranno nell'al di là tutto 
sulla mia qualità di Schiavo Autentico di Dio, Colui che rende illustre.
Le vele (della nave che mi ha portato in esilio) garantiranno il mio onore nelle due Dimore, onore che consiste nel lodare Muhammad 
durante il mio pellegrinaggio sia in rima che in prosa; che vele eccellenti!
I miei semi sono il Libro di Dio e la tradizione Profetica grazie alla quale 
io fui preservato da tutto ciò che non è incluso nei semi buoni.
Le mie case sono state svuotate, e io sono stato brutalmente separato dalle mie cose a causa del Servizio al quale mi ero votato: 
la Difesa del Profeta del quale nessuna apologia è uguale alla giusta lode.
Le maccchinazioni ordite da persone malintenzionate hanno abusato dei coloni fino al punto di lasciare libero sfogo alla loro fantasia, 
e questo è spesso una fonte di idee sbagliate.
Quanto a me, lungi da me girarmi verso di loro [per timore], ho rivolto la mia faccia al mio Signore, esprimendo Gli il mio pentimento per i peccati 
e per i difetti, poichè Lui abita L'ASSOLUTO PER ECCELLENZA.
Davanti a LUI mi pento di me stesso di di essermi girato verso un altro piuttosto che a Lui, 
e ho concluso con Lui un Patto di Adorazione Esclusiva, che mi sono solennemente impegnato a rispettare.
Davanti a Lui io ho compiuto un atto di Pentimento e un Giuramento di fedeltà al suo Santo Messaggero, al fine di ottenere la Sua soddisfazione; 
e senza dubbio indirizzerò a Lui Ringraziamenti senza fine.
Mentre lo facevo sono rimasto sorpreso dalla felicità che proveniva da Lui, 
e così desideravo ringraziarLo, Lui al quale devo questa purezza e una vita felice.
Nel mio cuore risiedono dei Segreti sui Favori che scorrono verso di me e che vengono dalla Sua Decisione, Segreti che io tengo in me 
come oggetti preziosi, e certamente, il petto dell'uomo può essere muto come una tomba.
A Dio, mio Sovrano assoluto, io rivolgo la Lode e Gli esprimo la mia gioia e la mia gratitudine per aver suggellato così bene il mio Mistero; 
non c'è conoscenza che in Lui, in tutti i casi, è il migliore tra gli informati.
Io sono soddisfatto pienamente di Lui come Signore, colui che può assoggettare con facilità ciò che a Lui piace 
e chi vuole veramente, è l'ONNIPOTENTE!
Sono onorato di averlo come Maestro, Lui che guidava il nemico lontano da me 
e che versò su di me i suoi Benefici, nonostante io fossi insignificante. 
Lui mi basta come Signore e come Maestro, Lui che mi ha permesso di ottenere i miei obiettivi; 
così come mi trovo oggi, un uomo umile che loda il suo benefattore.
A LUI ho affidato tutto il mio lavoro, il cuore sereno e anche da solo tra i nemici, 
non ho alcun dubbio che Egli c'è, nella Sua Chiarezza.
Sicuramente i miei unici compagni durante il mio esilio in mare erano il Libro di Dio, il Profeta, Sua Eccellenza Scelta 
e i suoi valorosi compagni.
Nei miei elogi, ho parlato direttamente al Profeta , e anche se riposa a Medina, 
ho vissuto in costante convivenza con Lui e non ho mai smesso di renderGli visita.
Stavo parlando con lui che, per sempre, rimarrà la mia Guida, 
e, per il fatto che era così gentile nei miei confronti, io provavo una grande gioia. 
Ho avuto una conversazione con lui al mare, 
quando ho raggiunto la fine del mio viaggio versoDio e il Suo Profeta, l'Eletto, l'Illuminatore.
O Messaggero delal Giusta Via! Possa Tu calmare la mia anima qui e al di là; 
Tu rimani senza dubbio degno della mia lode, come Tu sei della preghiera (Salat - ala- Nabi).
La richiesta fatta al mio Creatore, e che Lui mi ha accordato, ovvero il Favore di ritornare sulla terra ferma, 
è stata anche quella di assoggettare l'insieme di tutti i nemici, OH TU che metti in guardia dei pericoli dell'Al di Là!
Ho chiesto al mio Creatore che affrettasse il mio ritorno a casa nel modo in cui speravo io, 
perchè a Lui tutto è infinitamente facile, Lui GENEROSO SOVRANO.
Possa Lui accordarti la Pace e la Sua Benedizione, allo stesso modo che a Te 
e ai Tuoi Compagni, la cui brillantezza sfida quella della luna.
Che la Pace e la Benedizione di Dio ti siano accordate, Oh Speranza del mio cuore! 
Tu, le cui invocazioni sono abbondanti come l'oceano.
Aiutami! Aiutami! O mio intercessore! O mia guida! 
Assistimi sia qui che nell'Al di Là, il Giorno in cui il cielo svanirà.
Liberami dal male, come mi hai liberato da questo esilio in mare riportandomi sulla terra ferma al fine di rivedere i miei Fratelli Virtuosi (Musulmani).
Tu, il Portatore della Buona Novella.
Rallegra nel breve termine, attraverso di me, tutti i musulmani 
e, attraverso di me illumina l'Islam, OH Tu che illumini!
Possano la Pace e la Benedizione di Dio essere eternamente assicurati 
a Colui rispetto al quale non possiamo sperare di trovare miglior conforto.
Si tratta del Profeta Muhammad, la migliore delle creature nel loro insieme, 
il mio Intercessore, che conserva e illumina la mia Purezza.
Nello stesso modo che la sua famiglia e i suoi Compagni , questi leoni intrepidi davanti al nemico, 
che hanno fatto battere in ritirata tutti coloro che si dirigevano verso di me animati da malvage intenzioni.
Che Dio sia soddisfatti di Abu Bakr, l'Amico Intimo del Messaggero di DIO, il Veritiero, 
per il modo in cui si trovava fedelmente al suo fianco il giorno in cui hanno camminato nella grotta.
Possa il Signore mostrare una Soddisfazione immensa per Umar, la Sua Spada Coraggiosa, 
colui che ha svelato il vero dal falso, e che è stato suo Assistente Impeccabile, per il modo in cui ha allontanato i miscredenti.
All'Onnipotente io chiedo l'Approvazione in favore di Uthman, il portatore delle Due Fiamme, 
il paziente, per il modo in cui ha acquisito la Luce nei due mondi.
Che sia garantita la miglior Soddisfazione e Ali, l'illustre padre dei due piccoli -nipoti del Profeta, 
per il modo in cui ha sconfitto il nemico con la sua spada decimatrice.
Che Dio sia soddisfatto dell'insieme di tutti i compagni del Profeta, 
per il modo eccellente nel quale loro hanno combattuto i loro trasgressori (che cosa tremenda la miscredenza!)
E 'attraverso la loro grazia che mi aspetto l'aiuto di Dio, mio MAESTRO 
al fine di allontanare quegli idolatri che, nella loro arroganza, proclamano la Trinità di Dio.
Loro erano convinti, quando vivevo completamente solo in mezzo a loro [durante l'esilio] , 
che io ero loro prigioniero, erano completamente fuorviati.
In verità hanno nuotato nell'errore e in realtà erano loro i veri prigionieri, ma di Satana e delle loro passioni; 
mentre per quanto riguarda me, il mio cammino non poteva essere dirottato che verso il Maestro del Trono, Esaltando solo Lui.
Io mi dirigo infatti, in qualità di servitore, verso Colui a cui appartengono la terra e il mare,
il mio viaggio non sarà mai destinato a oggetti perversi.
Il mio lavoro ha come fine il MIGLIORE TRA I GENEROSI - che la Sua grandezza sia onorata, 
e non camminerei mai verso un altro che non sia il NOBILE SIGNORE.
Io mi sono attaccato al Corano - la Corda che non si può spezzare, leggendolo continuamente
e allo stesso modo mi sono attaccato al Profeta, la Corda Sicura, che è Luce Pura
Grazie a questo Libro Sacro sono potuto ritornare, procedendo dal mio SIGNORE 
verso il mio SIGNORE, nella più pura Unicità al momento stesso in cui i cristiani mi circondavano e aprivano le loro vele sul mare.
Questo libro è il mio tesoro, la mia fortuna e il mio viatico in questo basso mondo, 
è grazie a lui che sarò protetto dal fuoco e dalla rovina nell'Al di là.
Questo è un Libro Onorabile, emanato da un SIGNORE ONORABILE il quale conosce l'adorazione, 
trasmesso ad uno Schiavo Onorabile (il Profeta), e questo guida il Servo che sono io.
Questo è un LIBRO MAESTOSO, emanato da un SIGNORE MAESTOSO, 
Inviato a uno schiavo Augusto [il Profeta] che ha sconfitto gli infedeli.
Che sia accordata la Pace al Profeta, grazie a Lui è pervenuto il Libro 
che ci mette in guardia dai pericoli dopo la morte, e che Gli sia accordata una Preghiera che mi preservi per sempre da ogni male che io possa incontrare sul mio cammino.